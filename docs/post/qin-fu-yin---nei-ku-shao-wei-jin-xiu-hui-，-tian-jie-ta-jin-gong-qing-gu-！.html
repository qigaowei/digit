<!DOCTYPE html>
<html data-color-mode="light" data-dark-theme="dark" data-light-theme="light" lang="zh-CN">
<head>
    <meta content="text/html; charset=utf-8" http-equiv="content-type" />
    <meta name="viewport" content="width=device-width,initial-scale=1.0">
    <meta http-equiv="X-UA-Compatible" content="IE=edge">
    <link href='https://mirrors.sustech.edu.cn/cdnjs/ajax/libs/Primer/21.0.7/primer.css' rel='stylesheet' />
    
    <link rel="icon" href="https://github.githubassets.com/favicons/favicon.svg"><script>
        let theme = localStorage.getItem("meek_theme") || "light";
        document.documentElement.setAttribute("data-color-mode", theme);
    </script>
<meta name="description" content="中和癸卯春三月，洛阳城外花如雪。">
<meta property="og:title" content="秦妇吟-内库烧为锦绣灰，天街踏尽公卿骨！">
<meta property="og:description" content="中和癸卯春三月，洛阳城外花如雪。">
<meta property="og:type" content="article">
<meta property="og:url" content="https://qigaowei.github.io/life/post/qin-fu-yin---nei-ku-shao-wei-jin-xiu-hui-%EF%BC%8C-tian-jie-ta-jin-gong-qing-gu-%EF%BC%81.html">
<meta property="og:image" content="https://github.githubassets.com/favicons/favicon.svg">
<title>秦妇吟-内库烧为锦绣灰，天街踏尽公卿骨！</title>



</head>
<style>
body{box-sizing: border-box;min-width: 200px;max-width: 900px;margin: 20px auto;padding: 45px;font-size: 16px;font-family: sans-serif;line-height: 1.25;}
#header{display:flex;padding-bottom:8px;border-bottom: 1px solid var(--borderColor-muted, var(--color-border-muted));margin-bottom: 16px;}
#footer {margin-top:64px; text-align: center;font-size: small;}

</style>

<style>
.postTitle{margin: auto 0;font-size:40px;font-weight:bold;}
.title-right{display:flex;margin:auto 0 0 auto;}
.title-right .circle{padding: 14px 16px;margin-right:8px;}
#postBody{border-bottom: 1px solid var(--color-border-default);padding-bottom:36px;}
#postBody hr{height:2px;}
#cmButton{height:48px;margin-top:48px;}
#comments{margin-top:64px;}
.g-emoji{font-size:24px;}
@media (max-width: 600px) {
    body {padding: 8px;}
    .postTitle{font-size:24px;}
}

</style>




<body>
    <div id="header">
<h1 class="postTitle">秦妇吟-内库烧为锦绣灰，天街踏尽公卿骨！</h1>
<div class="title-right">
    <a href="https://qigaowei.github.io/life" id="buttonHome" class="btn btn-invisible circle" title="首页">
        <svg class="octicon" width="16" height="16">
            <path id="pathHome" fill-rule="evenodd"></path>
        </svg>
    </a>
    
    <a href="https://github.com/qigaowei/life/issues/12" target="_blank" class="btn btn-invisible circle" title="Issue">
        <svg class="octicon" width="16" height="16">
            <path id="pathIssue" fill-rule="evenodd"></path>
        </svg>
    </a>
    

    <a class="btn btn-invisible circle" onclick="modeSwitch();" title="切换主题">
        <svg class="octicon" width="16" height="16" >
            <path id="themeSwitch" fill-rule="evenodd"></path>
        </svg>
    </a>

</div>
</div>
    <div id="content">
<div class="markdown-body" id="postBody"><p>中和癸卯春三月，洛阳城外花如雪。<br /> 
东西南北路人绝，绿杨悄悄香尘灭。<br /> 
路旁忽见如花人，独向绿杨阴下歇。<br /> 
凤侧鸾欹鬓脚斜，红攒黛敛眉心折。<br /> 
借问女郎何处来？含颦欲语声先咽。<br /> 
回头敛袂谢行人，丧乱漂沦何堪说！<br /> 
三年陷贼留秦地，依稀记得秦中事。<br /> 
君能为妾解金鞍，妾亦与君停玉趾。</p>
<p>前年庚子腊月五，正闭金笼教鹦鹉。<br /> 
斜开鸾镜懒梳头，闲凭雕栏慵不语。<br /> 
忽看门外起红尘，已见街中擂金鼓。<br /> 
居人走出半仓惶，朝士归来尚疑误。<br /> 
是时西面官军入，拟向潼关为警急。<br /> 
皆言博野自相持，尽道贼军来未及。<br /> 
须臾主父乘奔至，下马入门痴似醉。<br /> 
适逢紫盖去蒙尘，已见白旗来匝地。</p>
<p>扶羸携幼竞相呼，上屋缘墙不知次。<br /> 
南邻走入北邻藏，东邻走向西邻避。<br /> 
北邻诸妇咸相凑，户外崩腾如走兽。<br /> 
轰轰昆昆乾坤动，万马雷声从地涌。<br /> 
火迸金星上九天，十二官街烟烘烔。<br /> 
日轮西下寒光白，上帝无言空脉脉。<br /> 
阴云晕气若重围，宦者流星如血色。<br /> 
紫气潜随帝座移，妖光暗射台星拆。</p>
<p>家家流血如泉沸，处处冤声声动地。<br /> 
舞伎歌姬尽暗捐，婴儿稚女皆生弃。<br /> 
东邻有女眉新画，倾国倾城不知价。<br /> 
长戈拥得上戎车，回首香闺泪盈把。<br /> 
旋抽金线学缝旗，才上雕鞍教走马。<br /> 
有时马上见良人，不敢回眸空泪下；<br /> 
西邻有女真仙子，一寸横波剪秋水。<br /> 
妆成只对镜中春，年幼不知门外事。<br /> 
一夫跳跃上金阶，斜袒半肩欲相耻。<br /> 
牵衣不肯出朱门，红粉香脂刀下死。<br /> 
南邻有女不记姓，昨日良媒新纳聘。<br /> 
琉璃阶上不闻行，翡翠帘间空见影。<br /> 
忽看庭际刀刃鸣，身首支离在俄顷。<br /> 
仰天掩面哭一声，女弟女兄同入井；<br /> 
北邻少妇行相促，旋拆云鬟拭眉绿。<br /> 
已闻击托坏高门，不觉攀缘上重屋。<br /> 
须臾四面火光来，欲下回梯梯又摧。<br /> 
烟中大叫犹求救，梁上悬尸已作灰。<br /> 
妾身幸得全刀锯，不敢踟蹰久回顾。<br /> 
旋梳蝉鬓逐军行，强展蛾眉出门去。<br /> 
旧里从兹不得归，六亲自此无寻处。</p>
<p>一从陷贼经三载，终日惊忧心胆碎。<br /> 
夜卧千重剑戟围，朝餐一味人肝脍。<br /> 
鸳帏纵入岂成欢？宝货虽多非所爱。<br /> 
蓬头垢面眉犹赤，几转横波看不得。<br /> 
衣裳颠倒语言异，面上夸功雕作字。<br /> 
柏台多半是狐精，兰省诸郎皆鼠魅。<br /> 
还将短发戴华簪，不脱朝衣缠绣被。<br /> 
翻持象笏作三公，倒佩金鱼为两史。<br /> 
朝闻奏对入朝堂，暮见喧呼来酒市。</p>
<p>一朝五鼓人惊起，叫啸喧呼如窃语。<br /> 
夜来探马入皇城，昨日官军收赤水。<br /> 
赤水去城一百里，朝若来兮暮应至。<br /> 
凶徒马上暗吞声，女伴闺中潜生喜。<br /> 
皆言冤愤此时销，必谓妖徒今日死。<br /> 
逡巡走马传声急，又道官军全阵入。<br /> 
大彭小彭相顾忧，二郎四郎抱鞍泣。<br /> 
沉沉数日无消息，必谓军前已衔璧。<br /> 
簸旗掉剑却来归，又道官军悉败绩。</p>
<p>四面从兹多厄束，一斗黄金一斗粟。<br /> 
尚让厨中食木皮，黄巢机上刲人肉。<br /> 
东南断绝无粮道，沟壑渐平人渐少。<br /> 
六军门外倚僵尸，七架营中填饿殍。<br /> 
长安寂寂今何有？废市荒街麦苗秀。<br /> 
采樵斫尽杏园花，修寨诛残御沟柳。<br /> 
华轩绣毂皆销散，甲第朱门无一半。<br /> 
含元殿上狐兔行，花萼楼前荆棘满。<br /> 
昔时繁盛皆埋没，举目凄凉无故物。<br /> 
内库烧为锦绣灰，天街踏尽公卿骨！</p>
<p>来时晓出城东陌，城外风烟如塞色。<br /> 
路旁时见游奕军，坡下寂无迎送客。<br /> 
霸陵东望人烟绝，树锁骊山金翠灭。<br /> 
大道俱成棘子林，行人夜宿墙匡月。</p>
<p>明朝晓至三峰路，百万人家无一户。<br /> 
破落田园但有蒿，摧残竹树皆无主。<br /> 
路旁试问金天神，金天无语愁于人。<br /> 
庙前古柏有残枿，殿上金炉生暗尘。<br /> 
一从狂寇陷中国，天地晦冥风雨黑。<br /> 
案前神水咒不成，壁上阴兵驱不得。<br /> 
闲日徒歆奠飨恩，危时不助神通力。<br /> 
我今愧恧拙为神，且向山中深避匿。<br /> 
寰中箫管不曾闻，筵上牺牲无处觅。<br /> 
旋教魇鬼傍乡村，诛剥生灵过朝夕。<br /> 
妾闻此语愁更愁，天遣时灾非自由。<br /> 
神在山中犹避难，何须责望东诸侯！</p>
<p>前年又出杨震关，举头云际见荆山。<br /> 
如从地府到人间，顿觉时清天地闲。<br /> 
陕州主帅忠且贞，不动干戈唯守城。<br /> 
蒲津主帅能戢兵，千里晏然无犬声。<br /> 
朝携宝货无人问，暮插金钗唯独行。</p>
<p>明朝又过新安东，路上乞浆逢一翁。<br /> 
苍苍面带苔藓色，隐隐身藏蓬荻中。<br /> 
问翁本是何乡曲？底事寒天霜露宿？<br /> 
老翁暂起欲陈辞，却坐支颐仰天哭。<br /> 
乡园本贯东畿县，岁岁耕桑临近甸。<br /> 
岁种良田二百廛，年输户税三千万。<br /> 
小姑惯织褐絁袍，中妇能炊红黍饭。<br /> 
千间仓兮万丝箱，黄巢过后犹残半。<br /> 
自从洛下屯师旅，日夜巡兵入村坞。<br /> 
匣中秋水拔青蛇，旗上高风吹白虎。<br /> 
入门下马若旋风，罄室倾囊如卷土。<br /> 
家财既尽骨肉离，今日垂年一身苦。<br /> 
一身苦兮何足嗟，山中更有千万家。<br /> 
朝饥山上寻蓬子，夜宿霜中卧荻花！</p>
<p>妾闻此老伤心语，竟日阑干泪如雨。<br /> 
出门惟见乱枭鸣，更欲东奔何处所？<br /> 
仍闻汴路舟车绝，又道彭门自相杀。<br /> 
野色徒销战士魂，河津半是冤人血。<br /> 
适闻有客金陵至，见说江南风景异。<br /> 
自从大寇犯中原，戎马不曾生四鄙。<br /> 
诛锄窃盗若神功，惠爱生灵如赤子。<br /> 
城壕固护教金汤，赋税如云送军垒。<br /> 
奈何四海尽滔滔，湛然一境平如砥。<br /> 
避难徒为阙下人，怀安却羡江南鬼。<br /> 
愿君举棹东复东，咏此长歌献相公。</p>
</div>
<div style="font-size:small;margin-top:8px;float:right;"></div>

<button class="btn btn-block" type="button" onclick="openComments()" id="cmButton">评论</button>
<div class="comments" id="comments"></div>

</div>
    <div id="footer"><div id="footer1">Copyright © <span id="copyrightYear"></span> <a href="https://qigaowei.github.io/life">Blog Title</a></div>
<div id="footer2">
    <span id="runday"></span><span>Powered by <a href="https://meekdai.com/Gmeek.html" target="_blank">Gmeek</a></span>
</div>

<script>
var now=new Date();
document.getElementById("copyrightYear").innerHTML=now.getFullYear();

if(""!=""){
    var startSite=new Date("");
    var diff=now.getTime()-startSite.getTime();
    var diffDay=Math.floor(diff/(1000*60*60*24));
    document.getElementById("runday").innerHTML="网站运行"+diffDay+"天"+" • ";
}
</script></div>
</body>
<script>
var IconList={'sun': 'M8 10.5a2.5 2.5 0 100-5 2.5 2.5 0 000 5zM8 12a4 4 0 100-8 4 4 0 000 8zM8 0a.75.75 0 01.75.75v1.5a.75.75 0 01-1.5 0V.75A.75.75 0 018 0zm0 13a.75.75 0 01.75.75v1.5a.75.75 0 01-1.5 0v-1.5A.75.75 0 018 13zM2.343 2.343a.75.75 0 011.061 0l1.06 1.061a.75.75 0 01-1.06 1.06l-1.06-1.06a.75.75 0 010-1.06zm9.193 9.193a.75.75 0 011.06 0l1.061 1.06a.75.75 0 01-1.06 1.061l-1.061-1.06a.75.75 0 010-1.061zM16 8a.75.75 0 01-.75.75h-1.5a.75.75 0 010-1.5h1.5A.75.75 0 0116 8zM3 8a.75.75 0 01-.75.75H.75a.75.75 0 010-1.5h1.5A.75.75 0 013 8zm10.657-5.657a.75.75 0 010 1.061l-1.061 1.06a.75.75 0 11-1.06-1.06l1.06-1.06a.75.75 0 011.06 0zm-9.193 9.193a.75.75 0 010 1.06l-1.06 1.061a.75.75 0 11-1.061-1.06l1.06-1.061a.75.75 0 011.061 0z', 'moon': 'M9.598 1.591a.75.75 0 01.785-.175 7 7 0 11-8.967 8.967.75.75 0 01.961-.96 5.5 5.5 0 007.046-7.046.75.75 0 01.175-.786zm1.616 1.945a7 7 0 01-7.678 7.678 5.5 5.5 0 107.678-7.678z', 'sync': 'M1.705 8.005a.75.75 0 0 1 .834.656 5.5 5.5 0 0 0 9.592 2.97l-1.204-1.204a.25.25 0 0 1 .177-.427h3.646a.25.25 0 0 1 .25.25v3.646a.25.25 0 0 1-.427.177l-1.38-1.38A7.002 7.002 0 0 1 1.05 8.84a.75.75 0 0 1 .656-.834ZM8 2.5a5.487 5.487 0 0 0-4.131 1.869l1.204 1.204A.25.25 0 0 1 4.896 6H1.25A.25.25 0 0 1 1 5.75V2.104a.25.25 0 0 1 .427-.177l1.38 1.38A7.002 7.002 0 0 1 14.95 7.16a.75.75 0 0 1-1.49.178A5.5 5.5 0 0 0 8 2.5Z', 'home': 'M6.906.664a1.749 1.749 0 0 1 2.187 0l5.25 4.2c.415.332.657.835.657 1.367v7.019A1.75 1.75 0 0 1 13.25 15h-3.5a.75.75 0 0 1-.75-.75V9H7v5.25a.75.75 0 0 1-.75.75h-3.5A1.75 1.75 0 0 1 1 13.25V6.23c0-.531.242-1.034.657-1.366l5.25-4.2Zm1.25 1.171a.25.25 0 0 0-.312 0l-5.25 4.2a.25.25 0 0 0-.094.196v7.019c0 .138.112.25.25.25H5.5V8.25a.75.75 0 0 1 .75-.75h3.5a.75.75 0 0 1 .75.75v5.25h2.75a.25.25 0 0 0 .25-.25V6.23a.25.25 0 0 0-.094-.195Z', 'github': 'M8 0c4.42 0 8 3.58 8 8a8.013 8.013 0 0 1-5.45 7.59c-.4.08-.55-.17-.55-.38 0-.27.01-1.13.01-2.2 0-.75-.25-1.23-.54-1.48 1.78-.2 3.65-.88 3.65-3.95 0-.88-.31-1.59-.82-2.15.08-.2.36-1.02-.08-2.12 0 0-.67-.22-2.2.82-.64-.18-1.32-.27-2-.27-.68 0-1.36.09-2 .27-1.53-1.03-2.2-.82-2.2-.82-.44 1.1-.16 1.92-.08 2.12-.51.56-.82 1.28-.82 2.15 0 3.06 1.86 3.75 3.64 3.95-.23.2-.44.55-.51 1.07-.46.21-1.61.55-2.33-.66-.15-.24-.6-.83-1.23-.82-.67.01-.27.38.01.53.34.19.73.9.82 1.13.16.45.68 1.31 2.69.94 0 .67.01 1.3.01 1.49 0 .21-.15.45-.55.38A7.995 7.995 0 0 1 0 8c0-4.42 3.58-8 8-8Z'};
var utterancesLoad=0;

let themeSettings={
    "dark": ["dark","moon","#00f0ff","dark-blue"],
    "light": ["light","sun","#ff5000","github-light"],
    "auto": ["auto","sync","","preferred-color-scheme"]
};
function changeTheme(mode, icon, color, utheme){
    document.documentElement.setAttribute("data-color-mode",mode);
    document.getElementById("themeSwitch").setAttribute("d",value=IconList[icon]);
    document.getElementById("themeSwitch").parentNode.style.color=color;
    if(utterancesLoad==1){utterancesTheme(utheme);}
}
function modeSwitch(){
    let currentMode=document.documentElement.getAttribute('data-color-mode');
    let newMode = currentMode === "light" ? "dark" : currentMode === "dark" ? "auto" : "light";
    localStorage.setItem("meek_theme", newMode);
    if(themeSettings[newMode]){
        changeTheme(...themeSettings[newMode]);
    }
}
function utterancesTheme(theme){
    const message={type:'set-theme',theme: theme};
    const iframe=document.getElementsByClassName('utterances-frame')[0];
    iframe.contentWindow.postMessage(message,'https://utteranc.es');
}
if(themeSettings[theme]){changeTheme(...themeSettings[theme]);}
console.log("\n %c Gmeek last https://github.com/Meekdai/Gmeek \n","padding:5px 0;background:#02d81d;color:#fff");
</script>

<script>
document.getElementById("pathHome").setAttribute("d",IconList["home"]);
document.getElementById("pathIssue").setAttribute("d",IconList["github"]);



function openComments(){
    cm=document.getElementById("comments");
    cmButton=document.getElementById("cmButton");
    cmButton.disabled=true;
    cmButton.innerHTML="loading";
    span=document.createElement("span");
    span.setAttribute("class","AnimatedEllipsis");
    cmButton.appendChild(span);

    script=document.createElement("script");
    script.setAttribute("src","https://utteranc.es/client.js");
    script.setAttribute("repo","qigaowei/life");
    script.setAttribute("issue-term","title");
    
    if(localStorage.getItem("meek_theme")=="dark"){script.setAttribute("theme","dark-blue");}
    else if(localStorage.getItem("meek_theme")=="light") {script.setAttribute("theme","github-light");}
    else{script.setAttribute("theme","preferred-color-scheme");}
    
    script.setAttribute("crossorigin","anonymous");
    script.setAttribute("async","");
    cm.appendChild(script);

    int=self.setInterval("iFrameLoading()",200);
}

function iFrameLoading(){
    var utterances=document.getElementsByClassName('utterances');
    if(utterances.length==1){
        if(utterances[0].style.height!=""){
            utterancesLoad=1;
            int=window.clearInterval(int);
            document.getElementById("cmButton").style.display="none";
            console.log("utterances Load OK");
        }
    }
}



</script>


</html>
